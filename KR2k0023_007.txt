# -*- mode: mandoku-view; -*-
#+TITLE: 至元嘉禾志
#+DATE: 2015-08-24 22:39:39.420572
#+PROPERTY: ID KR2k0023
#+PROPERTY: BASEEDITION WYG    
#+PROPERTY: JUAN 卷七
<pb:KR2k0023_WYG_007-1a>¶
欽定四庫全書¶
　至元嘉禾志卷七¶
　　　　　　　　　　　　　元　徐碩　撰¶
　　學校¶
　廟以崇先聖學以明人倫郡邑廟學大備於唐中廢¶
　於五代宋慶厯中始議州縣皆立學崇寧間著為令¶
　此州縣學廢興之由也唐元和間衡州李寛於石鼓¶
　創書院南唐昇元中白鹿洞建學館宋太祖朝潭守¶
<pb:KR2k0023_WYG_007-1b>¶
　朱洞首於嶽麓創書院真宗朝又於應天府創書院¶
　號天下四書院此書院創置之由也是邦俗素尚儒¶
　斯文至今不墜而州縣學書院咸備焉¶
嘉興路¶
路學舊在望雲門内之西偏宋建炎中因更兵火移於¶
　　州治之東偏即故學館以為之規模湫隘紹興壬¶
　　戌二月丁亥詔諸路守臣興學如故事知州方滋¶
　　於通越門内二百步立學裒陽張嵲為之記嘉定¶
<pb:KR2k0023_WYG_007-2a>¶
　　十三年守臣鄭定復以興學為先務殿宇堂廡廪¶
　　廥垣墉營創繕修華奐皆踰於昔又闢地於西築¶
　　六齋其上寶祐丁巳守臣恕齋謝堂闢大門於廟¶
　　西偏䟽鑿璜池増建泮橋創明德堂於西改觀頤¶
　　堂於東咸淳丙寅守臣星渚趙景緯重建小學於¶
　　廟之東生徒額三十日課四書月試舉子業長陞¶
　　太學懼無以養或置或撥得米一百九十餘石令¶
　　學職專掌之丙子兵火廟學幸僅存亦非舊時規模¶
<pb:KR2k0023_WYG_007-2b>¶
　　聖朝至元丙戌四明陳紹在分教是邦里人徐碩¶
　　副之相與謀曰學久廢盍撤而新之於是有請於¶
　　郡郡侯嘉其志聞於省許以學廪葺其廢陳紹在¶
　　徐碩又樽浮損薄俸以佐之學有御書閣將壓而¶
　　復整今改名尊經閣之上以貯竹籍閣之下則奉¶
　　安先聖燕居像兩旁則祠十先生焉(濂溪/洓水)　(康節/明道)¶
　　(伊川/南軒)　(横渠/上蔡)　(晦菴/東萊)學前有一井創亭其上因以¶
　　育德名蓋取䝉泉育德之義嵗久亭幾廢而井亦¶
<pb:KR2k0023_WYG_007-3a>¶
　　堙矣悉從而修浚之垣墉塗塈為之一新舊有八¶
　　齋曰上達立道思誠體仁教睦連茹輔德朋來教¶
　　睦本以教宗屬也已改為正誼矣連茹乃學優而¶
　　仕之事非學者所宜先因倣紫陽先生諭職事諸¶
　　生養心之說為據月有書季有考朔朢三八有講¶
　　講堂名正禮舊矣蓋取荀子師者所以正禮之義¶
宣公書院在今錄事司之東宣公唐相陸䞇也嘉興人¶
　　論諫數百一本仁義城南鴛鴦湖之上舊有三賢¶
<pb:KR2k0023_WYG_007-3b>¶
　　堂三賢公居其一也宋郡侯黄大卿始為立祠趙¶
　　公與&KR2892;嘗撥田土欲建書堂而未遂景定壬戌郡¶
　　侯謝奕燾始搆堂繼廪焉落成郡侯率諸生祭菜¶
　　於宣公曰吾聞聖賢之道率五百嵗而後行由唐¶
　　至於今亦五百餘嵗矣始克立堂以祠公豈非時¶
　　乎時至矣道其行矣夫其後復遭兵火祠宇頹壞¶
　　聖朝至元丙子邦人士以堂燬白於郡遂以太初¶
　　堂為書院里人徐碩職教於此畢力經營而兩廡¶
<pb:KR2k0023_WYG_007-4a>¶
　　從祀十哲像貌悉皆完美堂曰仁義之堂紫微史¶
　　大參為之書宣公書院之扁亦紫微筆也齋四曰¶
　　時習敏求思齊景行皆存舊名至元甲申以小學¶
　　為闕典請於郡侯増置一齋曰蒙正以教鄉人之¶
　　少俊者¶
松江府¶
府學在府治東南二百步宋開禧間有夫子廟而已湫¶
　　隘卑陋旁不可為齋館後六十有五年陳侯謐始¶
<pb:KR2k0023_WYG_007-4b>¶
　　欲興學邑人衛公佐公望獻縣之東南地且自度¶
　　殿材為買國子監書以資諸生如是數年至令劉¶
　　鵬始克就緒紹興以來楊壽亨同楹待其銓相繼¶
　　修(闕/)　而學舎始整好學廪視他處為厚講堂舊¶
　　名進德令楊潛改明倫齋五曰居仁由義隆禮育¶
　　才養性端平丙申縣令楊瑾以學廟卑隘(闕/)地舊¶
　　址之南鼎而新之廟堂廊廡齋舎庖廥(闕/)¶
　　　　　　　　　一具備堂改明善齋併為四曰¶
<pb:KR2k0023_WYG_007-5a>¶
　　體仁集義志道進德施退翁又改創齋廬作東西¶
　　序中置泳仁亭今亭不存矣後有觀頤堂舊屬縣¶
　　學今以陞府因為府學焉¶
燕居書院在今府學教授㕔之左即舊縣學基而為之¶
　　今仍舊¶
嘉興縣¶
縣學在縣西南三里按舊經縣有夫子廟在縣西北一¶
　　百步後廢附於州學縣學址更為郡社壝宋咸淳¶
<pb:KR2k0023_WYG_007-5b>¶
　　五年八月縣令張材以縣無學為闕典有請於邦¶
　　侯本心文先生以西城舊驛舎為縣學邦侯出帑¶
　　佐費大尹高墅潛先生聞之喜又撥緡為助殿宇¶
　　齋序門廡庖舎悉整偹令又捐圭租畝百漕郡且¶
　　相繼撥田為繼粟地邑民士復爭以田租來助而¶
　　學始成矣堂名明倫堂齋二曰省身尚志今仍舊¶
海鹽縣¶
縣學在縣東南百步按舊志文宣王廟舊在縣東二百¶
<pb:KR2k0023_WYG_007-6a>¶
　　步宋太平興國中主簿攝縣事召知一建景德二¶
　　年縣令翁緯以舊廟逼農田移就縣南重建真祐¶
　　八年縣令褚程以先聖舊廟久弗葺願易其地増¶
　　置學校遂立學於縣東南程自撰記言之詳矣紹¶
　　興十五年朝廷興太學州縣學復修舉縣令徐光¶
　　實一新之堂曰務本齋四曰處仁好義復禮近智¶
　　乾道二年縣令劉銓遷學於縣之南是嵗疫歉僅¶
　　立宣聖廟及講堂明年縣令魏汝功始蓋廊廡庖¶
<pb:KR2k0023_WYG_007-6b>¶
　　湢周備易講堂曰𫝊道李大下繼之繪七十二賢¶
　　於東西壁増學糧試補諸生淳熙十五年邑丞李¶
　　直養裒衆力一新廊廡紹熙元年李自丞遷令以¶
　　月得餐錢修大成殿及重裝宣聖十哲像立小學¶
　　置書籍祭服復修堂名為務本四齋皆用舊名後¶
　　扁其堂曰明倫年久寖壞殿宇廊廡盡成頹垣迨¶
　　聖朝至元乙酉始令學掾鳩傭慮材凝土度木自¶
　　采芹橋至殿閣廊序悉葺而新之今垣墉塗塈亦¶
<pb:KR2k0023_WYG_007-7a>¶
　　茍完矣¶
崇德縣¶
縣學在縣東南一里半宋元豐八年令吳伯舉始創縣¶
　　學為諸邑先沈括存中為之記米芾元章為之序¶
　　學在縣南運河之西岸□於方臘令黄揚移建縣¶
　　之東南隅規粗立而未備其後令之賢者相繼増¶
　　廣堂曰成德亭曰采芹齋二曰致道育德堂東西¶
　　序列四先生(闕/)¶
<pb:KR2k0023_WYG_007-7b>¶
　　　　　　有亭曰魁星令奚士達建嵗久摧圮尚¶
　　書陳塏捐緡錢重創令黄元直撥田衍學廩而士¶
　　有養矣今仍舊¶
𫝊貽書院在縣學之西二十步宋潛菴輔先生廣紫陽¶
　　門人也自祠官歸隠語溪題讀書堂曰𫝊貽咸淳¶
　　五年(闕/)令家之柄建就扁今名堂一曰木文齋二¶
　　曰書味師𫝊朱文公亦祠焉¶
　　科舉¶
<pb:KR2k0023_WYG_007-8a>¶
嘉興素號多士冠廷對者有人應制舉者有人登甲科¶
　　者亦有人以科舉得人視他郡為最三嵗大比則¶
　　羣試於貢院貢院在今北門衆安橋之西宋宣和¶
　　五年罷三舎法每科舉取八名南渡後有流寓七¶
　　十五名解一名紹興丙子皆歸土著則解十名矣¶
　　端平元年守臣趙與&KR0696;以是邦為孝宗虹流之地¶
　　援紹興例有請於朝増解額為十三名著為定制¶
　　理宗篤昭祖烈復覃恩霈請及紀者永免聨請者¶
<pb:KR2k0023_WYG_007-8b>¶
　　不以年第進士者陞一甲特奏名亦陞等咸淳三¶
　　䙫郡侯鄭肖孫為之記學舊有貢士莊經始於無¶
　　隋趙端明迄成於菊陂趙都運而退菴吳大參又¶
　　撥没官田為之助凡貢士之上春官者分送各有¶
　　差所以佐桂玉之費也今科舉之法廢而貢院亦¶
　　壞矣貢士莊僅存¶
　　廨舎¶
嘉興路¶
<pb:KR2k0023_WYG_007-9a>¶
總管府衙在於城内舊府治也譙樓外有舊宣詔班春¶
　　二亭東西嚮¶
鎮守萬戸府衙在郡治東二十步舊府判東㕔也¶
經歴司在郡治㕔西偏¶
司獄司在郡治南五十步舊司理院也¶
錄事司在郡治西北二百步舊監倉東㕔也¶
管軍鎮府所在郡治西南三十步舊節推㕔也¶
松江府¶
<pb:KR2k0023_WYG_007-9b>¶
府衙在普照寺東舊華亭縣衙也有宣詔班春二亭東¶
　　西嚮¶
鎮守萬戸府衙在府治東舊思齊堂也¶
浙江鹽提舉司在府治西南一里半舊買納鹽場也¶
嘉興縣¶
縣衙舊縣治也在郡治東北二百步¶
華亭縣¶
縣衙在松江府西七十步舊簿㕔也¶
<pb:KR2k0023_WYG_007-10a>¶
海鹽縣¶
縣衙在縣城隍廟北三十步有舊宣詔班春二亭東西¶
　　嚮¶
崇德縣¶
縣衙在天清宫東北五十步舊縣治也有舊宣詔班春¶
　　二亭東西嚮¶
　　院務(局附/)¶
嘉興路¶
<pb:KR2k0023_WYG_007-10b>¶
　安養院　　　　廣惠院　　　　都稅務¶
　都酒務　　　　織染局　　　　造作局¶
　漆作局¶
松江府¶
　在城酒務　　　在城稅務　　　安養院¶
　大盈務　　　　南橋務　　　　北橋務¶
　青龍務　　　　蟠龍務　　　　亭林務¶
　上海務¶
<pb:KR2k0023_WYG_007-11a>¶
嘉興縣¶
　風涇白牛務　　魏塘務　　　　新城務¶
　陶莊務¶
海鹽縣¶
　在城務　　　　澉浦務　　　　當湖務¶
　廣陳務　　　　乍浦務¶
崇德縣¶
　在城務　　　　石門青鎮務　　沙渚務¶
<pb:KR2k0023_WYG_007-11b>¶
　　倉庫¶
錄事司¶
　嘉興倉　　　　外三倉　　　　平准庫¶
　軍資庫¶
松江府¶
　在城際留倉　　上海太平倉　　永豐庫¶
海鹽縣¶
　際留倉¶
<pb:KR2k0023_WYG_007-12a>¶
崇德縣¶
　縣倉¶
　　徼巡¶
嘉興縣巡檢司六處¶
　　新坊　　陶莊　　魏塘　　風涇白牛¶
　　新城　　王江涇¶
華亭縣巡檢司七處¶
　　金山　　戚漴　　杜浦　　澱山湖¶
<pb:KR2k0023_WYG_007-12b>¶
　　青龍　　上海　　鄒城¶
海鹽縣巡檢司三處¶
　　故邑　　蘆瀝　　澉浦¶
崇德縣巡檢司三處¶
　　皂林　　石門　　安丘¶
　　官驛¶
馬驛¶
　計馬九十疋馬戸八百三十戸¶
<pb:KR2k0023_WYG_007-13a>¶
　　嘉禾驛馬五十疋馬戸四百四十八戸¶
　　錄事司馬二疋馬戸一十九戸¶
　　松江府馬三十二疋馬戸二百八十戸¶
　　嘉興府馬一十六疋馬戸一百四十九戸¶
　　崇德縣馬四十疋馬戸三百八十二戸¶
　　嘉興縣馬四疋馬戸四十戸¶
　　海鹽縣馬二十四疋馬戸二百二十八戸¶
　　崇德縣馬一十二疋馬戸一百一十四戸¶
<pb:KR2k0023_WYG_007-13b>¶
水驛¶
　船八十隻船戸七百六十戸¶
　　西水驛船三十隻船戸三百戸¶
　　松江府驛船一十隻船戸八十戸¶
　　風涇驛船五隻船戸四十戸¶
　　上海驛船五隻船戸四十戸¶
　　皂林驛船三十隻船戸三百戸¶
　至元嘉禾志卷七¶
