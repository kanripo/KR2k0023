# -*- mode: mandoku-view; -*-
#+TITLE: 至元嘉禾志
#+DATE: 2015-08-24 22:39:39.508961
#+PROPERTY: ID KR2k0023
#+PROPERTY: BASEEDITION WYG    
#+PROPERTY: JUAN 卷十二
<pb:KR2k0023_WYG_012-1a>¶
欽定四庫全書¶
　至元嘉禾志卷十二¶
　　　　　　　　　　　　　元　徐碩　撰¶
　　宫觀(道院附/)¶
録事司¶
崇道宫在郡治南一里¶
　　考證舊在南城外二里續移入城内古萬夀宫基¶
　　上初本名崇福宫宋治平元年改賜今額俗呼為¶
<pb:KR2k0023_WYG_012-1b>¶
　　南宫宫有一枝堂毎大比邦人士用取南宫一枝¶
　　之讖多㑹課於此今廢止有繼秀堂慵齋拙齋而¶
　　已¶
天慶觀在郡治西北一里¶
　　考證本名同元觀梁文眀元年立宋雍熈三年改¶
　　棲真觀大中祥符五年置聖祖殿六年賜今額天¶
　　禧元年降到天尊神化金寳牌子紹興元年知州¶
　　鄧根因兵火復興聖祖殿二十六年再知州奉詔¶
<pb:KR2k0023_WYG_012-2a>¶
　　如律而加備焉洛陽朱敦儒為之記嘉禾百詠詩¶
　　注七賢遺蹟一嚴陵陽燄二蹇子䖍水三葛洪書¶
　　額四吳道子貌真五張僧繇鷹以致殿宇之上無¶
　　燕雀巢六顧虎頭神二為巢賊竊去七飛仙失名¶
　　字遭兵火後並無存者外有唐開元鐘梁朝檜七¶
　　寳上帝像宋乾道中門齋堂掘得二小石刻其一¶
　　北極殿記知州宋坦以俸金創殿雍熈三年五月¶
　　二十七日記其二并銘軍事推官解九臯擬徐鉉¶
<pb:KR2k0023_WYG_012-2b>¶
　　茅山許表史并銘為之九臯鉉門下士也雍熈四¶
　　年立¶
報忠觀在郡治西南一里半¶
　　考證宋淳祐九年里人趙朝散汝徘捨宅為觀淳¶
　　祐十二年十月准勑賜今額¶
隠真道院在郡治東南六十步¶
　　考證宋崇寧間造建炎兵火巋然獨存或謂紹興¶
　　初純陽真人到此故名隠真紹興丁邜又有仙人¶
<pb:KR2k0023_WYG_012-3a>¶
　　劉髙尚夜宿於中晨起援筆題雲堂柱間凡四十¶
　　有三字曰行方便坐方便諸聖察天上見得道安¶
　　得身健但能晨朝洗面水不得浪淵起盗玊津能¶
　　顯九霄雲事劉卞功来仙語隠微衆亦莫曉筆畫¶
　　透柱如㸃漆然郡人有疾者刮其字煎飲之即愈¶
　　端平改元闗栻記其事劉採為之讚李漢為之䟦¶
　　後庸醫以新易舊刮墨和藥柱因不存¶
異親道院在郡治東北一里半¶
<pb:KR2k0023_WYG_012-3b>¶
　　考證宋癸丑間雲㳺俞世脩患風疾其行匍匐其¶
　　語蹇澀忽有道人丱角美髯青褐大袖顔貌竒古¶
　　以手重揮兩膝其疾頓瘳或謂鍾離真人至此也¶
　　婺州道人毛觀記其事¶
萬夀道院在郡北一里¶
　　考證里人徐氏建崇奉梓橦真君香火嵗大比邦¶
　　人士禱焉¶
脩真道院在郡治西南一里¶
<pb:KR2k0023_WYG_012-4a>¶
松江府¶
錢眀宫在府東張塔橋側¶
仙鶴觀在府南二百步¶
　　考證東晉時創額宋紹興三十一年重建¶
谷水道院在府西南西湖上¶
真靖道院在府西北普照寺後¶
　　考證俗呼道堂¶
真武道院在府南¶
<pb:KR2k0023_WYG_012-4b>¶
太清道院在震橋東¶
　　考證里人衞守宗武舍舊宅為之¶
嘉興縣¶
崇真道院在縣東四里¶
長生道院在縣東一里¶
海鹽縣¶
棲真觀在縣西北五十步¶
　　考證舊真武廟宋乾道二年道士郭宗諒移請廢¶
<pb:KR2k0023_WYG_012-5a>¶
　　額為之¶
崇徳縣¶
天清宫在縣西南一百步¶
　　考證元係東嶽行宫道院道士蘇大亨募縁増建¶
　　宋紹定四年請額開山¶
崇福宫在縣東北五十八里青鎮¶
　　考證宋紹興七年道士葉彦球建名奉直廢至二¶
　　十九年始創殿宇請今額¶
<pb:KR2k0023_WYG_012-5b>¶
　　祠廟¶
録事司¶
城隍廟在郡治西一里招提寺西¶
　　考證元在州樓上之東偏晉天福四年立後移扵¶
　　此地守臣劉炳為之記¶
五聖廟在州樓上之西¶
　　考證又一在廣平橋又一在糖巷東北又一在郡¶
　　圃又一在舊抽木塲西¶
<pb:KR2k0023_WYG_012-6a>¶
天王堂在州子城西北樓上¶
　　考證唐天寳初令州郡於城西北隅置北方毗沙¶
　　門天王像又置之佛刹舊精嚴寺亦有此堂¶
東嶽二聖廟¶
　　考證在天慶觀之東南又崇福宫之西¶
資善興福眀王廟在郡治北精嚴寺之西北隅¶
　　考證本晉徐尚書宅因捨宅為寺遂祠之朝議大¶
　　夫行開封府司士曹事侯銘為之記¶
<pb:KR2k0023_WYG_012-6b>¶
曹使君廟在郡治西北二百五十步¶
　　考證按舊經云曹信當錢氏霸國時為牧守自臨¶
　　平鎮移蒞嘉興慈恵及民卒邑民追慕之相與列¶
　　狀乞立祠宇春秋致享又按吳越備史云曹珪也¶
　　錢氏忠懿乾寧中淮人圍嘉禾珪與族人師魯守¶
　　之毎登樓張樂縱飲石矢交至視之晏如也嘉禾¶
　　平以功援蘇州刺史今廟有三人碎碑在廟後磨¶
　　滅不可讀¶
<pb:KR2k0023_WYG_012-7a>¶
普寧王廟在郡治北一里¶
　　考證俗呼銅棺廟舊傳嘉興知縣有善政天降一¶
　　銅棺葢自開知縣入焉葢又自閤其棺飛在常州¶
　　宜興縣山上今為銅棺山當時有一吏人堅挽知¶
　　縣不可入遂折一臂後塑折臂曹司在其側¶
金山大王廟在郡治北一里半¶
　　考證本漢霍將軍光也詳見松江府¶
楊將軍廟在郡治北五十步¶
<pb:KR2k0023_WYG_012-7b>¶
　　考證乾化元年置¶
王總營廟在郡治西三里通越門内¶
　　考證王因髙田賊作以身死難故祠之加封旌忠¶
　　廟¶
靈濟昭烈王廟在郡治西南一里半¶
　　考證舊在西門外宋徳祐兵火後移於此即故知¶
　　恵州徐聞詩宅也今西門故址尚存¶
松江府¶
<pb:KR2k0023_WYG_012-8a>¶
東嶽别廟在府西二里¶
靈濟昭烈王别廟在府西三里¶
　　考證神姓張其英㮣靈迹載相川神祠碑記中葢¶
　　自漢以来江浙多祀之縣之别廟始於宋淳熈之¶
　　八年¶
城隍廟在府東南七十步¶
　　考證舊在縣西宋政和四年遷扵此唐李陽冰曰¶
　　城隍神祀典雖無吳越中多祠之今州縣城隍相¶
<pb:KR2k0023_WYG_012-8b>¶
　　傳祀紀信云¶
金山忠烈昭應廟其一在海中金山去府治九十里其¶
　　别廟在府東南八十步¶
　　考證廟有吳越王鏐祭獻文云以報將軍之陰徳¶
　　吳國備史云大將軍霍光自漢室既衰舊廟亦毁¶
　　一日吳王皓染疾甚忽於宫庭附小黄門曰國王¶
　　封界華亭谷極東南有金山鹹塘風激重潮海水¶
　　為患下民將為魚鱉所食非人力能防金山北古¶
<pb:KR2k0023_WYG_012-9a>¶
　　之海鹽縣一旦陷沒為湖無大神力䕶也臣漢之¶
　　功臣霍光也臣部黨有力可立廟於鹹塘臣當統¶
　　部屬以鎮之遂立廟嵗以祀之宋宣和二年賜顯¶
　　忠廟五年封忠烈公建炎三年辛道宗領舟師由¶
　　海道䕶行在所奏加封忠烈順濟且賜緡錢以新¶
　　廟貌四年加封昭應按霍去病為冠軍將軍而霍¶
　　子孟為大將軍今備史以為霍光或者吳越祭文¶
　　不考也¶
<pb:KR2k0023_WYG_012-9b>¶
廣衛將軍祠在府西普仁寺¶
　　考證寺有石刻載吳越王祭獻文云晉賢陸機之¶
　　祖按吳志機之祖遜初拜撫邉將軍又拜鎮西將¶
　　軍又拜上大將軍吳因漢志雖有雜號將軍而考¶
　　之遜傳未嘗封廣衛之號若機曽祖紆守城門校¶
　　尉髙祖馭九江都尉亦未嘗位至將軍¶
陸司空廟在府南三里¶
　　考證祥符圖經云陸四公未詳所出今俗傳陸機¶
<pb:KR2k0023_WYG_012-10a>¶
　　廟按晉史機未嘗為司空為司空者機之從兄弟¶
　　玩也又原化記云蘇州華亭縣有陸四官廟元和¶
　　初有鹽船泊於廟前守船者夜於廟中獲光眀珠¶
　　則又以為陸四官矣¶
築耶將軍祠在府東三十五里¶
　　考證築耶城晉左將軍袁崧所築遺址尚存有築¶
　　耶將軍祠世傳祀袁崧按晉隆安四年崧以吳國¶
　　内史築滬瀆壘以備孫恩明年恩陷滬瀆崧死境¶
<pb:KR2k0023_WYG_012-10b>¶
　　内祠之宜也築耶之義未詳¶
顧侍郎祠在府東南三十五里亭林法雲寺¶
　　考證感伽藍神記開運元年仲春十有一日寺成¶
　　僧道中智暉夢二青衣来云陳朝侍郎至也後忽¶
　　見一人紫衣金魚儀容清秀曰此地吾之故宅荒¶
　　已久矣師今於上造佛立寺請立吾形像吾當䕶¶
　　此寺也可尋舊寺基水際古碑為據眀日二人各¶
　　言其所夢不異就求之果得古斷碑文字破滅云¶
<pb:KR2k0023_WYG_012-11a>¶
　　寺南髙基顧野王曽於此脩輿地志二僧於寺東¶
　　偏建屋立像至今祠焉¶
通濟龍王祠在府東北滬瀆¶
　　考證故老相傳自錢氏有國已廟食茲土宋景祐¶
　　五年太史葉清臣為本路漕司因浚盤龍滙禱於¶
　　故廟神應如響於是復新祠貌有葉太史祭文刻¶
　　石於廟中¶
蔡侍郎廟在府南八十里白砂鄉¶
<pb:KR2k0023_WYG_012-11b>¶
　　考証據通幽記唐貞元五年在嘉興監徐浦下塲¶
　　糶鹽官塲界今諸塲亦有蔡廟獨未詳何神柘林¶
　　方廣寺有蔡侍郎祠按寺記云自古相傳蔡侍郎¶
　　捨宅為寺竟無稽考惟石幢題云唐咸通六年蔡¶
　　贊造去父母塋九十步去夀域一十六步三代皆¶
　　當世文儒按貞元則徳宗朝也咸通則宣宗朝也¶
　　貞元中已有蔡侍郎祠矣雖稗官小説未可盡信¶
　　不應咸通中蔡始造夀塋也豈寺之所祠與蔡場¶
<pb:KR2k0023_WYG_012-12a>¶
　　所祠各不同乎¶
姚將軍祠在府西北十五步¶
　　考證初祠於證覺院宋政和四年始遷扵此未詳¶
　　何神¶
福順延徳大王祠在府都酒務西¶
　　考證未詳何神廟有宋楊景範遷廟石刻云熈寧¶
　　甲寅到官夢逰福順廟見執簿者臂頽求予治之¶
　　未幾以漕命遷酒稅於王故宫之基乃用卜宅扵¶
<pb:KR2k0023_WYG_012-12b>¶
　　茲土豈神之靈先有以授我耶¶
三姑祠一在府南七十里¶
　　西北七十二里澱山湖¶
　　考證按吳地志秦時有女子入湖為神即此祠也¶
　　柘湖今陻塞為蘆葦之場神亦弗祠其澱山湖中¶
　　普光王寺三姑祠靈甚湖旁三數十里田者與往¶
　　来之舟皆禱焉故老相傳秦時人姓邢氏女兄弟¶
　　三人謂即柘湖所祠也¶
<pb:KR2k0023_WYG_012-13a>¶
嘉興縣¶
城隍廟在縣治内¶
　　考證舊在縣西二十步晉天福四年立後移在縣¶
　　治内之東偏知縣李時習重脩¶
蕭王太祖廟在縣西北¶
　　考證唐贊云梁蕭氏興江左實有功在民故州縣¶
　　多祠之恵安寺即蕭王故宅也¶
五龍王堂在縣南城外三里¶
<pb:KR2k0023_WYG_012-13b>¶
　　考證舊經云在縣西南五里宋天聖二年立隆興¶
　　元年更創祠宇服色坐位出扵俚俗不復討論禱¶
　　而未應州學録夏公以文選郭景純㳺仙詩言五¶
　　龍事上之州知州姚憲從之遂改正其服位繼而¶
　　響應祠宇之南偏乃焚化院嘗掘得大通年石佛¶
　　像奉安之時光眀滿室¶
髙王菩薩廟在縣北三十六里遷善鄉¶
　　考證髙使君也晉建武中出為監屯校尉領兵三¶
<pb:KR2k0023_WYG_012-14a>¶
　　千屯給扵此久而鎮静使君教兵三千耕稼官田¶
　　嵗遇豐稔公儲有餘於官於私有功有徳使君累¶
　　遷黄門侍郎司徒左長史并侍中征虜將軍授北¶
　　海信都二郡太守禾之鎮終於此梁大通年立廟¶
　　於縣北二百步梁步兵校尉劉績之記後移其廟¶
　　於此地名江涇村¶
髙豐縣在縣東北一十八里¶
　　考證唐屯田之所按文粹有嘉興屯田政績記李¶
<pb:KR2k0023_WYG_012-14b>¶
　　澣為文其畧云浙西有三屯嘉禾為之大乃以大¶
　　理評事朱自勉主之且揚州在九州之北最廣全¶
　　吳在揚州之域最大嘉禾在全吳之壤最腴故嘉¶
　　禾一穰江淮為之康嘉禾一歉江淮為之儉首公¶
　　選扵衆獨當其任有白雀集於髙豐屯廩葢大穰¶
　　之徴也則髙豐之祠亦云舊矣今有雀墓村乃白¶
　　雀之墓也¶
昌武廟¶
<pb:KR2k0023_WYG_012-15a>¶
　　考證舊志云不知何代人也吳録異記曰吳士季¶
　　為吳興令病痁遣人就昌武廟乞斷鬼士季夢一¶
　　騎縳小鬼去即愈¶
徐偃王廟在縣西二十里¶
　　考證偃王逃戰之㑹稽嘉興本屬㑹稽人多姓徐¶
　　王之宗族嘗有散在邑者故後世因有思王功徳¶
　　者為之廟以祀焉衢州龍丘亦有廟韓退之衢州¶
　　廟記甚詳唐開元元和中徐氏三人相繼作衢州¶
<pb:KR2k0023_WYG_012-15b>¶
　　刺史乃王之逺孫也¶
楊姑廟在縣西¶
　　考證舊圗經云昔有楊氏女篤孝躬耕給飬父母¶
　　死後鄉里為之立祠¶
許公廟在縣西一百歩¶
　　考證舊經云許公名安仁晉黄門侍郎也¶
隋陳司徒廟在縣西南五里¶
　　考證唐咸通五年置郎隋陳果仁也唐封忠烈公¶
<pb:KR2k0023_WYG_012-16a>¶
　　偽唐册武烈帝常州亦有是廟有碑存焉¶
馬塘廟在縣南七里馬塘堰側¶
嘉禾大王廟在縣北望雲門外¶
蒲白廟在縣西北五里¶
　　考證舊傳是徐岱也¶
靈宿土地廟在縣西南二十七里本覺寺之東南¶
　　考證父老相傳始者里社欲立廟本非今處木植¶
　　既備一夕自移至此水旱禱之無不響應¶
<pb:KR2k0023_WYG_012-16b>¶
靈顯侯廟在縣北五里¶
　　考證土神施府君也宋人諱伯成九嵗為神㡬百¶
　　餘年有禱輒應嵗旱澇鄉貢進士聞人剛中等禱¶
　　於祠下遂獲大雨遂請於朝景定五年九月准勑¶
　　賜今額今廟之左右皆施族居焉本縣太平橋杉¶
　　青閘等處¶
海鹽縣¶
東嶽别廟在縣西北一百步¶
<pb:KR2k0023_WYG_012-17a>¶
　　考證宋大觀四年造建炎四年正月關將領敗兵¶
　　入海避敵過海鹽謁東嶽廟關王祠見塑像卒持¶
　　刀柄離地出舊塑尺許衆畏之不敢為變而去紹¶
　　興三年縣令李直飬重脩别建聖母殿於正殿之¶
　　東張椂為之記¶
城隍廟在縣南五十步¶
　　考證廟碑陳文恵公八分書宋乾道七年嵗旱知¶
　　縣邢銖禱之而雨¶
<pb:KR2k0023_WYG_012-17b>¶
廣恵别廟在縣南一里¶
　　考證宋紹熈二年文林郎紹興府察推蔡與義建¶
　　淳祐辛&KR1344;知縣何三夀再建¶
金山顯忠别廟在縣東一里¶
　　考證漢大將軍霍光祠封忠烈順濟昭應公宋宣¶
　　和間創建紹熈甲寅縣令李直養脩¶
陳山顯濟廟在縣東北四十里¶
　　考證宋大觀三年建舊圖經云以龍祠為大帝典¶
<pb:KR2k0023_WYG_012-18a>¶
　　兩曹政和間縣人郭三益為中司以禱祈感應奏¶
　　請封爵山椒有龍母冡巨石盤陀山半有龍湫水¶
　　旱不溢不涸崇寧三年詔以顯濟名其廟宣和五¶
　　年封龍君為淵靈侯紹熈七年六月旱暵知縣李¶
　　直養因禱於龍君得小龍以歸就縣㕔設醮三日¶
　　後果雨是嵗大稔聞於朝進封龍君為廣恵淵靈¶
　　侯龍母為龍君夫人紹熈二年李直飬建新龍君¶
　　龍母二大殿裝龍君像塑侍衛八軀塑龍母四龍¶
<pb:KR2k0023_WYG_012-18b>¶
　　王像置供具繪龍於壁自廟門而下皆一新之紹¶
　　熈五年勑封龍君為廣恵淵靈威祐侯龍母為慶¶
　　善薦福夫人又創建興福院於廟之右以廣僧居¶
　　以嚴香火之奉其詳載廟碑¶
廣順延徳大王廟在縣西二里半¶
蘇驃騎廟在縣西一百三十步¶
　　考證梁大同間立碑圗經云名舉字子羽封烏程¶
　　侯葬金牛山北宋髙祖嘗夢其神因贈平南大將¶
<pb:KR2k0023_WYG_012-19a>¶
　　軍明帝加使持節都督征北大將軍¶
黄郎中廟在縣圃¶
　　考證耆老相傳以為古之賢令因立此廟後廢宋¶
　　元祐間何清源公執中重建紹興二十九年林仰¶
　　脩紹興五年李直養重脩¶
白馬廟在縣東一十八里海沙塲北¶
齊景公廟在縣東南三十六里¶
　　考證耆老云景公遵海而至此¶
<pb:KR2k0023_WYG_012-19b>¶
尚胥廟在縣尚胥橋之北¶
　　考證伍子胥入吳至此後以忠死邦人憐之故并¶
　　其兄尚祠焉因曰尚胥廟後孟勑封清忠英烈威¶
　　恵獻王¶
太公吕望廟在縣東一百五十步¶
　　考證吳地志云太公避紂居東海之濵百姓懷之¶
　　為立廟今廢¶
秦始皇廟在縣南一十八里秦住山¶
<pb:KR2k0023_WYG_012-20a>¶
　　考證吳地記云秦始皇廟失其立廟年代時日山¶
　　有碑梁天監二年八月二十三日拊山上有秦住¶
　　泉¶
金牛山廟在縣西南五十里¶
武寧威烈王廟在縣西一里半¶
張府君廟在縣東二里¶
崇徳縣¶
東嶽行宫在縣西南一百步¶
<pb:KR2k0023_WYG_012-20b>¶
　　考證宋政和間脩廟舊碑磨滅猶可讀謂淹時沒¶
　　久感夢興繕從知建立甚古又云廟屋百楹増脩¶
　　殿宇三所崇興庭䑓連東西二所彩飾后嬪供帳¶
　　與夫百司執事從祀之神靡不備具繹騷之後再¶
　　創郡志止稱聖帝廟後之規模壯麗有加於前¶
城隍廟在縣西南隅語溪館東¶
　　考證邑令臧元士増創門道两廊開路東出丘扵¶
　　祠附於内¶
<pb:KR2k0023_WYG_012-21a>¶
秦王廟在縣運河東北二百二十步¶
　　考證舊祠於廣法院後並祠廣忠¶
何律王廟在縣西三里¶
陳王廟在縣北八里¶
射獵廟在縣東南五里¶
打虎廟在縣南七里¶
通靈王廟在縣西北三十里¶
蕭尚書廟在縣東三十里¶
<pb:KR2k0023_WYG_012-21b>¶
秦王行祠在縣北千乘鄉¶
東嶽行祠在縣北二十二里石門市¶
索度眀王廟在縣東北六十里青鎮¶
　　考證青鎮土地神也宋宣和間起居舍人周維亨¶
　　謫蒞鎮事一夕夢有神人謁之曰予居弊陋幸公¶
　　恵顧我翼日周訪之叢祠得土像適契夢中所見¶
　　者遂為脩祠宇萬珪為之記舊志謂索度王即吳¶
　　王孫權之子然鎮西南隅舊有索靖王廟考之唐¶
<pb:KR2k0023_WYG_012-22a>¶
　　咸通中王洪所記索靖王實吳王孫權之仲子也¶
　　未知孰是¶
昌武三王廟在縣北車口堰地名下廟¶
　¶
　¶
　¶
　¶
　¶
<pb:KR2k0023_WYG_012-22b>¶
　¶
　¶
　¶
　¶
　¶
　¶
　¶
　至元嘉禾志卷十二¶
