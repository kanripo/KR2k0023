# -*- mode: mandoku-view; -*-
#+TITLE: 至元嘉禾志
#+DATE: 2015-08-24 22:39:39.332583
#+PROPERTY: ID KR2k0023
#+PROPERTY: BASEEDITION WYG    
#+PROPERTY: JUAN 卷二
<pb:KR2k0023_WYG_002-1a>¶
欽定四庫全書¶
　至元嘉禾志卷二¶
　　　　　　　　　　　　　元　徐碩　撰¶
　　城社¶
嘉興路¶
路城按舊經云羅城周囘一十二里高一丈二尺厚一¶
　　丈五尺子城周囘二里十步高一丈二尺厚一丈¶
　　二尺宋宣和年間知州宋昭年嘗更築德祐元年¶
<pb:KR2k0023_WYG_002-1b>¶
　　守臣余安裕重修諮議劉漢傑董其役且增築保¶
　　障聖朝至元十三年羅城平子城見存羅城元有¶
　　四門東門舊曰青龍門後改為春波西門舊曰永¶
　　安門後改為通越南門舊曰廣濟門後改為澄海¶
　　北門舊曰望京門後改為望雲續又改為望呉而¶
　　門又分為水旱門門各有樓惟澄海水門樓¶
　　因徐珉作亂遂廢聖朝至元十三年後門樓¶
　　亦間廢¶
<pb:KR2k0023_WYG_002-2a>¶
路社壇舊經六子城西北一里八十步今在澄海門内¶
　　西北一百步¶
松江府¶
府城舊為縣城周囘一百六十丈高一丈二尺厚九尺¶
　　五寸後無之宋紹興乙亥嵗酒務鑿土得唐燕胄¶
　　妻朱氏墓碑以咸通八年窆於華亭縣城西一里¶
　　鄉名修竹是唐之置縣固有城矣廢興之由不得¶
　　而詳焉縣境内西南稱南城亦不可曉¶
<pb:KR2k0023_WYG_002-2b>¶
古城在華亭縣西六十里按祥符圖經所載也今未詳¶
　　所在¶
府社壇舊為縣社在華亭縣西北二里¶
嘉興縣¶
縣城按舊經云周囘二百二十五步宋淳熙間僅餘一¶
　　百步今皆無之矣¶
檇李城在縣南四十五里高二丈厚一丈五尺後廢按¶
　　舊經故戰場在縣南四十五里夾谷中即秦長水¶
<pb:KR2k0023_WYG_002-3a>¶
　　縣古檇李城也史記載吳王傷指卒於此吳記曰¶
　　谷中有城故由拳縣治也即吳之柴辟亭神異傳¶
　　曰由拳縣秦長水縣也始皇時縣有童謠曰城門¶
　　當有血城陷沒為湖有老嫗聞之憂懼且往窺城¶
　　門門侍欲縛之嫗言其故嫗去後門侍殺犬以血¶
　　塗門嫗又往見血走去不敢顧忽有大水漲欲沒¶
　　縣主簿令吏入白令令見吏曰何忽作魚吏又曰¶
　　明府亦作魚遂乃淪陷為谷矣因曰長水城水曰¶
<pb:KR2k0023_WYG_002-3b>¶
　　谷水也¶
射襄城在縣東北三十里後廢¶
何城去縣一百里吳王所築後廢¶
東顧西新南于北主四城嘉禾百詠注云吳越戰爭時¶
　　所築後廢¶
縣社壇舊在縣西南一里一百三十步後移在精嚴寺¶
　　前壇宇廢圯宋宰李時習修之有舊碑沒於眢井¶
　　中今止存敗屋為鋪軍所據¶
<pb:KR2k0023_WYG_002-4a>¶
海鹽縣¶
縣城周囘一百七十步高一丈二尺五寸厚一丈後廢¶
古城在縣東南五十步¶
歟城在縣西北一十八里周囘一里今止有歟城橋城¶
　　不存¶
故邑城在縣東北三十六里周囘半里¶
縣社壇在縣西南半里¶
崇德縣¶
<pb:KR2k0023_WYG_002-4b>¶
縣四城在邑境者三(官城屬/鹽官)𫝊皆吳王所築遺址尚存¶
　　何城在縣西二里晏城在縣東北二十里萱城在¶
　　縣東三十里張堯同賦何城曰報越心何壯貪齊¶
　　意已輕忠言殊不聽何用築斯城¶
縣社壇在縣西二百步入門而南有齋㕔三楹㕔之南¶
　　五壇壇各有三級(風伯雷/雨師)繚之以牆㕔值宋政和¶
　　間重修社壇碑記磨滅幾不可讀大率全備勅牒¶
　　之語勅牒則盡述江東提舉沈延嗣奏請之辭當¶
<pb:KR2k0023_WYG_002-5a>¶
　　時按式圖鏤版行下故式圖刻在碑首歴年雖久¶
　　壇制如式¶
　　坊巷¶
錄事司¶
迎年坊在春波門内¶
　　名義舊名春波今改是名蓋取迎青帝於郊祈福¶
　　豐年之義¶
正興坊在朱巷¶
<pb:KR2k0023_WYG_002-5b>¶
　　名義舊名永興後改是名蓋取經正則庶民興之¶
　　義¶
登春坊在春波門内¶
　　名義通春波門故取熙熙然如登春臺之義¶
宜民坊在嘉興縣前¶
　　名義通嘉興縣故取豈弟君子宜民宜人之義¶
流虹坊在興聖寺西¶
　　名義巷有興聖禪院乃宋孝宗毓聖之地故取華¶
<pb:KR2k0023_WYG_002-6a>¶
　　渚流虹女節感而生少昊之義¶
好德坊在鹽倉巷¶
　　名義巷有晉歌妓蘇小卿之墓故立是名欲使人¶
　　知有好色不如好德之義¶
通津坊在府東灣¶
　　名義坊近水故立是名¶
聨魁坊在倪家橋¶
　　名義舊名褒孝以宋嘉定十一年里人有陳姓第¶
<pb:KR2k0023_WYG_002-6b>¶
　　四子者剖心藥親之疾特立此以褒其孝壬寅冬¶
　　郡守倪祖常改是名¶
蘭錡坊¶
　　名義宋于太尉居焉故取吳都賦陳兵而歸蘭錡¶
　　内設之義¶
碧漪坊在嘉興縣西北¶
　　名義舊曰集賢通天心湖故改是名¶
集僊坊¶
<pb:KR2k0023_WYG_002-7a>¶
　　名義巷通隱真道院因仙人劉高嘗至此故立是¶
　　名蓋效唐人以集仙名館之義¶
青緺坊¶
　　名義宋胡安撫居焉安撫名與可子孫皆把麾故¶
　　取東郭先生𫝊青緺之義¶
環闉坊¶
　　名義在府後門之東偏通囘環子城之路詩云出¶
　　其闉闍注闉曲城也故以此名¶
<pb:KR2k0023_WYG_002-7b>¶
旌烈坊在郡治北¶
　　名義巷有郡神楊將軍廟故立此名以旌將軍之¶
　　休烈¶
聽履坊¶
　　名義西河上宋有王尚書希呂宅故取聽履上星¶
　　辰之句¶
卿月坊¶
　　名義宋有趙少尹宅故取卿士惟月之義¶
<pb:KR2k0023_WYG_002-8a>¶
祥鱣坊¶
　　名義近郡文學㕔故取楊震鸛雀銜三鱣之祥¶
杏壇坊¶
　　名義在路學前故取孔子杏壇絃歌之義¶
鳳池坊¶
　　名義宋有婁參政機府故標中書鳳池之榮觀¶
百福坊¶
　　名義巷通天慶觀故取旱麓受祖申以百福之義¶
<pb:KR2k0023_WYG_002-8b>¶
封祝坊¶
　　名義巷通祥符寺乃宋時聖節祝聖之所故取華¶
　　封人祝堯之義¶
介寧坊¶
　　名義俗曰陳婆兒巷婆媪乃婦人高年者之稱也¶
　　故取介爾景福壽考且寧之義¶
尊耉坊¶
　　名義俗曰老人局故立此名蓋取尊事黄耉之義¶
<pb:KR2k0023_WYG_002-9a>¶
率育坊¶
　　名義俗曰楊洗麩巷故立此名蓋取毛詩帝命率¶
　　育之義¶
斯才坊¶
　　名義俗曰馬坊巷故立此名蓋取駉詩斯馬斯才¶
　　之義¶
咸中坊¶
　　名義俗曰幢子巷乃宋刑人於市之所故立此名¶
<pb:KR2k0023_WYG_002-9b>¶
　　蓋取呂刑咸中有慶之義¶
聚桂坊¶
　　名義舊名神童蓋市心有唐堯臣包時習與弟時¶
　　中時飛俱中童科後徐聞詩又以童科第進士故¶
　　也堯臣後人夢符震龍天麟又相繼擢第景定庚¶
　　申請於郡改是名¶
豐衍坊¶
　　名義通慈濟倉故以是名¶
<pb:KR2k0023_WYG_002-10a>¶
美俗坊¶
　　名義通瓦子故立是名欲以美汙俗也¶
靈光坊在驛巷¶
　　名義通靈光寺故立是名¶
移風坊¶
　　名義通西瓦子故立是名欲移風易俗也¶
鄉道坊¶
　　名義在河道人巷口故以是名¶
<pb:KR2k0023_WYG_002-10b>¶
通闠坊¶
　　名義在府後橋之西偏通大市故取吳都賦横闤¶
　　闠而流溢之義李周翰注曰闤闠乃市門也¶
織雲坊¶
　　名義通蔡織紗巷故立是名蓋取天孫巧織雲錦¶
　　裳之義¶
燕春坊¶
　　名義巷通酒庫熙春樓故立是名蓋取遊燕之義¶
<pb:KR2k0023_WYG_002-11a>¶
四騏坊¶
　　名義宋有馬太尉定逺居焉故立是名蓋取毛詩¶
　　方叔率止乘其四騏之義¶
鳴社坊¶
　　名義通社壇李蕭逺運命論里社鳴而聖人出是¶
　　郡為宋孝宗毓聖之地故因社名坊¶
輕裘坊¶
　　名義宋竇安撫居焉竇常帥襄陽故立是名蓋取¶
<pb:KR2k0023_WYG_002-11b>¶
　　羊祜輕裘緩帶之義¶
通明坊在醋坊橋¶
　　名義舊在顧市橋後移於此路通南門因取離明¶
　　之義¶
爰穡坊¶
　　名義俗曰糖巷因取土爰稼穡稼穡作甘之義¶
勸善坊¶
　　名義通咸中坊刑人之所尚書多方云殄戮多罪¶
<pb:KR2k0023_WYG_002-12a>¶
　　亦克用勸孔子傳曰戮衆罪亦能勸善因立此名¶
暨容坊¶
　　名義通南營因取禮記玉藻戎容暨暨之義¶
天祿坊¶
　　名義在石獅子巷天祿辟邪乃獅子之𩔖也故以¶
　　是名¶
閱武坊¶
　　名義通教場因取春秋大閱之義¶
<pb:KR2k0023_WYG_002-12b>¶
歸鶴坊¶
　　名義舊曰華表後改是名蓋取丁令威去家十年¶
　　今始歸之義¶
清瑞坊¶
　　名義南通澄海門因取五百年海清瑞應之義¶
格真坊¶
　　名義通崇道宮因取感格上真之義¶
向葵坊在府治前¶
<pb:KR2k0023_WYG_002-13a>¶
　　名義以其東嚮故取葵花向太陽而開之義¶
依蓮坊¶
　　名義通節推㕔因取泛綠水依芙蕖之義¶
望恩坊¶
　　名義巷口之西有橋曰望恩故以此名¶
寶花坊¶
　　名義路通寶花寺因以名¶
皇華坊¶
<pb:KR2k0023_WYG_002-13b>¶
　　名義宋浙西提舉任清叟居於此故立是名蓋取¶
　　皇華使臣之義¶
廣平坊¶
　　名義通廣平橋因以名¶
擁麾坊¶
　　名義宋有陳知軍宅故立是名¶
敷閏坊¶
　　名義在油車巷故以是名¶
<pb:KR2k0023_WYG_002-14a>¶
崇梵坊¶
　　名義通兜率寺故以是名¶
欽祐坊¶
　　名義通天寧寺欽奉宋徽宗香火是為祐陵故以¶
　　是名¶
遺愛坊¶
　　名義有普寧王廟古傳嘉興縣令有善政天降一¶
　　銅棺蓋自開縣令入焉吏挽留之遂折臂故名遺¶
<pb:KR2k0023_WYG_002-14b>¶
　　愛¶
六一坊¶
　　名義通天慶觀取東坡天慶觀賦六壯一穉之義¶
　　或謂六一居士後人居焉或謂宋陳賢良為東坡¶
　　六客之一世居白牛因名此以表之¶
政桴坊¶
　　名義在王鞔鼔巷故取善政致和猶桴鼓之義¶
阜通坊¶
<pb:KR2k0023_WYG_002-15a>¶
　　名義通稅務因取周禮商賈阜通貨賄之義¶
金佗坊¶
　　名義舊通趙郡王府因取王印金槖佗之義¶
燕支坊¶
　　名義通燕支橋因以是名¶
澄觀坊¶
　　名義通楞嚴十六觀堂因以名¶
繪麟坊¶
<pb:KR2k0023_WYG_002-15b>¶
　　名義通金山大王廟大王即霍光也因取繪形麟¶
　　閣之義¶
東陵坊¶
　　名義巷有石井欄象𤓰俗曰甜𤓰井因取東陵侯¶
　　種𤓰之義¶
繡衣坊¶
　　名義宋延安撫居焉延持使節故立此名以表繡¶
　　衣之榮¶
<pb:KR2k0023_WYG_002-16a>¶
瑞龜坊¶
　　名義通精嚴寺嘗獲靈龜故立此名¶
流化坊¶
　　名義通水纂橋水乃流動之物故名流化¶
興賢坊¶
　　名義在貢院前因取賓興賢能之義後因鄭守定¶
　　重修貢院而去之改立興賢館今皆廢¶
松江府¶
<pb:KR2k0023_WYG_002-16b>¶
顯善坊在府東南二百五十步¶
勸義坊在府西南五百四十步¶
　　名義宋有縣令楊潛因邑有孝義者特表之以感¶
　　化里俗云¶
石獅巷在府東一百二十步¶
　　名義巷有石獅故以名¶
石條巷在府東六十步¶
倉橋巷在府東一百步¶
<pb:KR2k0023_WYG_002-17a>¶
　　名義舊有米倉在巷北因以名¶
郭門巷在府東一百七十步¶
　　名義巷以西曰坊郭東曰附郭今名楊賣柴巷¶
鹽倉巷在府西一十步¶
廣明橋巷在府西四十步¶
前巷在府西六十步¶
後巷在府西八十步¶
亭橋巷在府西一百三十步¶
<pb:KR2k0023_WYG_002-17b>¶
東私路巷在府西二百五十步¶
西私路巷在府西二百六十步¶
福順廟巷在府西三百步¶
莫家巷在府西三百五十步¶
竹木巷在府南二十步¶
城隍廟巷在府南二十步¶
廟巷在府南六十步¶
金山忠烈廟巷在府南七十步¶
<pb:KR2k0023_WYG_002-18a>¶
石碑巷在府南八十步¶
紀家巷在府東南一百三十步¶
毬場巷在府東南一百五十步¶
石幢巷在府西南一百五十步¶
童家巷在府西南一百八十步¶
陸家巷在府西南二百三十步¶
丘家灣在府東北一百八十步¶
田家灣在府西南三百五十步¶
<pb:KR2k0023_WYG_002-18b>¶
海鹽縣¶
字民坊在縣前¶
　　名義縣令乃字民之官故以名¶
聞琴坊在縣東南¶
　　名義取宓子賤單父鳴琴之義¶
宣化坊在縣西¶
　　名義前漢董仲舒策云縣令所使承流宣化也故¶
　　以名¶
<pb:KR2k0023_WYG_002-19a>¶
定民坊¶
　　名義取易履卦辨上下定民志之義¶
衆安坊¶
熙春坊¶
迎恩坊在縣西栅¶
　　名義凡恩詔必於此地迓之故以名¶
起潛坊在福業院前¶
　　名義福業院有龍湫因取起潛龍之義¶
<pb:KR2k0023_WYG_002-19b>¶
喜雨坊在福業院前¶
　　名義福業觀音院乃禱雨之所因取春秋喜雨有¶
　　志乎民之義¶
甘泉坊¶
　　是邑舊有坊十名曰海瑞海倉海晏海康海清海¶
　　安海豐海熙海潤海阜聖朝至元乙酉縣尹顧泳¶
　　改今名¶
崇德縣¶
<pb:KR2k0023_WYG_002-20a>¶
狀元坊在崇福寺西趙家巷今廢¶
　　名義因狀元沈徽學舊居此因以名¶
五桂坊¶
　　名義以莫氏五子登第建又有蔡氏兄弟居是坊¶
　　故又立桂華里以榮之¶
襲桂坊¶
　　名義宋陸氏兄弟子姪聨登第建¶
榮桂坊在塘之東岸入縣庠路今廢¶
<pb:KR2k0023_WYG_002-20b>¶
　¶
　¶
　¶
　¶
　¶
　¶
　¶
　至元嘉禾志卷二¶
