# -*- mode: mandoku-view; -*-
#+TITLE: 至元嘉禾志
#+DATE: 2015-08-24 22:39:39.837047
#+PROPERTY: ID KR2k0023
#+PROPERTY: BASEEDITION WYG    
#+PROPERTY: JUAN 卷二十九
<pb:KR2k0023_WYG_029-1a>¶
欽定四庫全書¶
　至元嘉禾志卷二十九¶
　　　　　　　　　　　　　元　徐碩　撰¶
　　華亭十詠　　　　　　　　　唐　詢¶
　　　華亭本吳之故地昔附於姑蘇佩帶江湖南瀕¶
　　　大江有觀望之美焉歴吳晉間名卿繼出風流¶
　　　文物相傳不冺閭里所記遂為故事景祐初元¶
　　　八月予被詺為縣至部且一年而囹圄多囚繫¶
<pb:KR2k0023_WYG_029-1b>¶
　　　簿書嬰期㑹蠠没朝夕精疲意殆凡山川風物¶
　　　在境内者未嘗一日得講求焉粤今秋邑人有¶
　　　訟古&KR0873;湖者持舊圖經詣庭以自直因得而究¶
　　　之凡經所記土地人物神祠墳隴所書甚詳行¶
　　　部之餘輒至其地因里人而咨焉多得其真代¶
　　　異時移喟然興歎即採其尤著者為十詠皆因¶
　　　事紀實按圖可見將以誌昔人之不朽存舊俗¶
　　　之所傳云爾¶
<pb:KR2k0023_WYG_029-2a>¶
　　　顧亭林(顧亭林湖在東南三十五里湖南又有/顧亭林相傳陳顧野王居此因以為名)¶
　　　　　　(焉/)¶
華林標大道曽是野王居舊里風煙變荒原草樹疎湖¶
波空上下里閈已丘墟徃事將誰語凄凉六代餘¶
　　　寒穴(金山北有寒穴清/泉出焉其味甘香)¶
絶頂干雲峻寒泉與穴平還同帝臺味不學隴頭聲夜¶
雨遙源漲秋風顥氣清誰云柘漿美纔可析朝醒¶
　　　吳王獵塲(在華亭谷東吳陸遜生此子孫嘗所/遊獵後人因呼為陸機茸今其地為)¶
<pb:KR2k0023_WYG_029-2b>¶
　　　　　　　(桑/陸)¶
昔在全吳日從禽耀甲戈百年嘗載羽一日舊張羅地¶
變柔桑在原荒蔓草多思人無復見落月下山坡¶
　　　柘湖(在府南七十里湖中有小山生柘樹因以/為名吳越春秋海鹽縣淪没為柘湖吳地)¶
　　　　　(記秦時有女入/湖為神因祀之)¶
世歴亡秦逺湖連大海瀕柘山標觀望玉女見威神渺¶
渺旁無地滔滔孰問津何年化魚鼈彷彿歴陽人¶
　　　秦始皇馳道(在府西北崑山南四里相傳有/大堈路西通吳城即馳道也)¶
<pb:KR2k0023_WYG_029-3a>¶
秦徳衰千祀江濱道不修相傳大堈在曽是翠華遊玉¶
趾如將見金椎豈復留悵然尋舊跡蔓草蔽郊丘¶
　　　陸瑁養魚池(在府西今名瑁湖或云即/瑁所居相傳有宅基存焉)¶
代異人亡久滮池即舊居未移當日地無復故時魚蒲¶
藻依稀在風波浩蕩餘水濱如可問一為訪庭除¶
　　　華亭谷(在府南瀠行三/百里入松江)¶
深谷彌千里松陵北合流岸平迷晝野人至競方舟照¶
月方諸泣迎風弱荇浮平波無限逺極目漲清秋¶
<pb:KR2k0023_WYG_029-3b>¶
　　　陸機宅(華亭谷水東有崑山相傳即其宅陸機/詩云彷彿谷水陽婉孌崑山隂今其地)¶
　　　　　　(尚/存)¶
舊諜傳遺趾悠然歴祀深人無令威至門異下邽箴谷¶
水當年溜崑山昔日隂魯堂那復見絲竹若為尋¶
　　　崑山(華亭谷東二里有崑山陸機祖葬於此因/生機雲時人以崑山出玉因名此山以美)¶
　　　　　(機雲/焉)¶
昔有人如玉兹山得美名巖扃銷積翠谷水㫁餘聲喬¶
木今無在高臺久已傾如何崧嶽什獨詠甫侯生¶
<pb:KR2k0023_WYG_029-4a>¶
　　　三女岡(在府東南八十里相傳吳/王葬女於此岡一作趾)¶
淑女云亡久哀邱尚著名九原誰可作千載或如生青¶
骨何時化荒榛此地平室餘圖諜在不復啟佳城¶
　　和華亭十詠　　　　　　　　前　人¶
　　　顧亭林¶
寥寥湖上亭不見野王居平林豈舊物嵗晚空扶疎自¶
古聖賢人邑國皆坵墟不朽在名徳千秋想其餘¶
　　　寒穴¶
<pb:KR2k0023_WYG_029-4b>¶
神泉冽氷霜高穴與雲平空山渟千秋不出嗚咽聲山¶
風吹更寒山月相與清北客不到此如何洗煩酲¶
　　　吳王獵塲¶
吳王好射虎但射不操戈匹馬獵廣塲萬兵助遮羅時¶
平事非昔此地桑麻多猛獸亦已盡牛羊在田坡¶
　　　柘湖¶
柘林著湖山菱葉蔓湖濱秦女亦何事能為此湖神年¶
年賽雞豚漁子自知津幽妖窟險阻禍福易欺人¶
<pb:KR2k0023_WYG_029-5a>¶
　　　秦始皇馳道¶
穆王得八駿萬事(闕/)其修茫茫千載後復此好逺遊車¶
輪與馬跡此地亦常留想當治道時勞者尸如丘¶
　　　陸瑁養魚池¶
野人非昔人亦復水上居紛紛水中游豈是昔時魚吹¶
波浮還没競食糟糠餘吞舟不可見守此嵗月除¶
　　　華亭谷¶
巨川非一源源亦在衆流此谷乃清淺松江能覆舟蟲¶
<pb:KR2k0023_WYG_029-5b>¶
魚何所知上下相沈浮徒嗟大盈北浩浩無春秋¶
　　　陸機宅¶
故物一已盡嗟此嵗年深野桃自著花荒棘徒生箴芊¶
芊谷水陽鬱鬱崑山隂俯仰但如昨遊者不可尋¶
　　　崑山¶
玉人生此山山亦傳此名崖風與穴水清越有餘聲悲¶
哉世所珍一出受欹傾不如鶴與猿棲息尚全生¶
　　　三女岡¶
<pb:KR2k0023_WYG_029-6a>¶
自古世上雄慷慨擅功名當時豈有力能使死者生三¶
女共一丘此感亦難平音容若有作無乃傾人城¶
　　和華亭十詠　　　　　　　　梅聖俞¶
　　　顧亭林¶
鄉林空林水不見古人居猶尋古人跡更與古人疎昔¶
為賢豪里今亞蘆葦墟湖邊夜夜月光彩波上餘¶
　　　寒穴¶
山頭寒泉穴淨若鏡面平慰齒敲氷冷貯缾微玉聲傍¶
<pb:KR2k0023_WYG_029-6b>¶
有野鹿跡上啼林鳥清何由一徃挹况復方病酲¶
　　　吳王獵塲¶
孫氏有吳國四海未息戈獵以耀威武平野萬騎羅英¶
雄魏與蜀貔虎一何多世事異莫究但見桑麻坡¶
　　　柘湖¶
柘土久陷没千嵗嗟水濱不復吳鹽邑空有秦女神浩¶
蕩吞海月曠濶迷天津扁舟誰能徃旦暮逢漁人¶
　　　秦始皇馳道¶
<pb:KR2k0023_WYG_029-7a>¶
秦帝觀滄海勞人何得修石橋虹霓㫁馳道鹿麋遊車¶
轍久已没馬跡亦無留驪山寶衣盡萬古空塚丘¶
　　　陸瑁養魚池¶
來觀瑁湖水乃是陸生居春塘草幾變誰膾此中魚莫¶
容科斗應亦有魯王餘不隨蛟龍飛神鼈未可除¶
　　　華亭谷¶
㫁岸三百里縈帶松江流深非桃花源自有漁者舟閒¶
意見水鳥日共泛觥籌何當騎鯨去一去幾千秋¶
<pb:KR2k0023_WYG_029-7b>¶
　　　陸機宅¶
我思陸平原廢宅荒草深才高乃速禍事徃不可箴饑¶
鳥噪樹巔野䑕窟庭隂黄耳亦已死家書無復尋¶
　　　崑山¶
陸氏幾世祖葬此生令名猶如産美璞遂爾傳嘉聲寒¶
岩蓄奇秀源水日東傾何言千載間二子不更生¶
　　　三女岡¶
吳王有三女因留此岡名已化彼粲質合有蘭蕙生嬋¶
<pb:KR2k0023_WYG_029-8a>¶
娟夜月照掩靄朝霧平古魂如未冺不逺闔閭城¶
　　次唐彦猷顧亭林韻　　　　　胡松年¶
海山盪佳氣千載傳古居平生讀書地竹柏靜以疎忠¶
義貫白日名不埋幽墟苖裔今幾何誰能譜有餘¶
　　又　　　　　　　　　　(春明/)宋　輝¶
昔時高士宅今日梵王居棲影銜山逺鐘聲隔岸疎風¶
流嗟徃事精爽閟遺墟回首烏衣巷凋零兵火餘¶
　　又　　　　　　　　　　(四明/)汪思温¶
<pb:KR2k0023_WYG_029-8b>¶
雲間更深處獨見古人居想像風猷逺荒寒景物疎書¶
成千卷帙徃事一丘墟惟有清名在流行百嵗餘¶
　　又　　　　　　　　　　(南豐/)曽輝之¶
煙雨二家市黄門卜此居著書千紙在祠宇幾椽疎潮¶
汐成今古牛羊有里墟舉兵鉏逆節風烈照無餘¶
　　又　　　　　　　　　　　　李端民¶
當時讀書地卑陋亦安居問字誰人到觀瀾興不疎古¶
今如夢寐城邑變郊墟偶此同彌勒圓龕自像餘¶
<pb:KR2k0023_WYG_029-9a>¶
　　又　　　　　　　　　　　　張堯幹¶
蘭若王家像相望博陸居衣冠塵易暗簫鼔祭全疎草¶
色侵花徑潮聲過夕墟遺風猶可想弔古一觴餘¶
　　又¶
水村有亭林黄門舊曽居海山凝逺翠草木自蕭疎豈¶
見讀書處遺跡但荒墟獨留名不朽傳之千載餘¶
　　題李景元畫　　　　　　　　蘇　軾¶
聞說神仙郭恕先醉中狂筆勢瀾翻百年寥落何人在¶
<pb:KR2k0023_WYG_029-9b>¶
只有華亭李景元¶
　　　景元名甲本儒家子落魄詩酒間尤善墨戲米¶
　　　元章畫史嘗及之徃來松江上不知其所終¶
　　醉眠亭　　　　　　　　　　李行中¶
簷低檻曲莫嫌陋地僻草深宜晝眠代枕莫憑溪上石¶
當簾時借屋頭煙倦遊拂壁畫山徑貪醉解衣還酒錢¶
一水近通西浦路客來猶可棹漁船¶
　　　行中字無悔築亭青龍江上東城名之曰醉眠¶
<pb:KR2k0023_WYG_029-10a>¶
　　　諸公皆有詩¶
　　醉眠亭寄韓憲仲廷評¶
野徑荒亭草没腰一眠聊以永今朝放懷不管人間事¶
破夢時聞夜半潮玉柱劉义詩未獻金龜太白酒難招¶
知君有意尋安道咫尺何時弄畫橈¶
　　趙明叔未識醉眠亭先貺佳篇¶
要識荒亭路不賖浦西橋北對漁家窻嫌日曝新栽竹¶
蔬占畦長未種花壁上客來堆酒墨籬根潮過積寒沙¶
<pb:KR2k0023_WYG_029-10b>¶
被人誤號陶潜宅也學門前五栁遮¶
　　醉眠亭　　　　　　　　　　蘇　軾¶
已向閒中作地仙更於酒裏得天全從教世路風波惡¶
賀監偏工水底眠¶
君且歸休我欲眠人言此語出天然醉中對客眠何害¶
須信陶潛未若賢¶
孝先風味也堪憐肯為周公盡日眠枕麯先生猶笑汝¶
枉將空腹貯遺編¶
<pb:KR2k0023_WYG_029-11a>¶
　　又　　　　　　　　　　　　蘇　軾¶
是非一醉了無餘惟有胸中萬卷書已把人生比蘧傳¶
更將江浦作堦除欲眠賓客從教去倒卧氍毹豈暇舒¶
京洛舊遊真夢裏秋風無復憶鱸魚¶
　　又　　　　　　　　　　　　李　常¶
陶公醉眠野中石君醉輒眠舍後亭人知醉眠盡以酒¶
不知身醉心常醒衆人清晨未嘗飲已若醉夢心㝠㝠¶
淫名嗜利到窮老有耳亦不聞雷霆醉石雖頑委山側¶
<pb:KR2k0023_WYG_029-11b>¶
苔痕剝蝕誰與扃牧童樵叟亦能指卒以陶令垂千齡¶
危簷弱棟倚荒渚海霧江雨穿疎櫺勿謂幽亭易摧折¶
勉事偉節同明星¶
　　又　　　　　　　　　　　　陳舜俞¶
酒膽長輕六印腰醉中一枕敵千朝興亡藐比榮枯栁¶
聚散看同旦暮潮酣法本應塵外有醒魂徒向水邊招¶
已聞佳士過從約不似東風泛去橈¶
　　又　　　　　　　　　　　　張　先¶
<pb:KR2k0023_WYG_029-12a>¶
醉翁家有醉眠亭為愛江堤亂草青不聴耳邊啼鳥喚¶
任教風外雜花零飲酣何必過此舍樂甚應宜造大庭¶
五栁北窻知此趣三閭南楚謾孤醒¶
　　又　　　　　　　　　　　　王　觀¶
松陵江畔客築室從何年世路徒紛紛不知季子賢在¶
彼既不知不如醉且眠聲名衮衮誰知命醉非愛酒眠¶
非病長江渾渾無古今羣山回合來相映呼奴沽酒不¶
可遲買魚斫膾煩老妻何必紉繩繫飛兔百年長短空¶
<pb:KR2k0023_WYG_029-12b>¶
自知直將裩蝨視天地𡨕㝠支枕窮四時九衢足塵土¶
朱門多是非秋風老蓴鱸扁舟何日歸¶
　　又　　　　　　　　　　　　秦　觀¶
醉來豐瘁同眠去身世失二樂擅一亭夫子信超逸杯¶
行徂老春肱枕頹外日壯志未及伸幽願良自畢¶
　　又　　　　　　　　　　　　張景修¶
樽前從客笑夢裏任花飛野鳥喚不醒家童扶未歸有¶
榮還有辱無是即無非萬事藏於酒先生亦見機¶
<pb:KR2k0023_WYG_029-13a>¶
　　又　　　　　　　　　　　　韓宗文¶
萬慮中來攪不眠醉時一覺自陶然㝠㝠固已㤀天地¶
豈向杯中覔聖賢¶
得酒休論飲得仙醉中遺物為神全世間反覆無窮事¶
吏部難㤀抱甕眠¶
昔有遺賢世所憐滄浪亭下醉時眠松江變酒難終得¶
却對殘燈理短編¶
　　又　　　　　　　　　　　　蘇　棁¶
<pb:KR2k0023_WYG_029-13b>¶
疲人思向醉中眠物我悠然萬慮閒渴飲蔗漿勞隠几¶
吾身自足草萊間¶
楚陽渴鹿背清泉之子名亭取性便適意中間却無事¶
期君㤀醉亦忘眠¶
　　又　　　　　　　　　　　　晁端佐¶
瀟洒松陵江上亭醉來一夢傲雲屏生前笑語君須惜¶
世事紛紛不用醒¶
盤石幽亭樂未央是非窮達兩相忘塵寰下望如何許¶
<pb:KR2k0023_WYG_029-14a>¶
爛醉高眠自有鄉¶
塵埃收得一身閒飲盡春瓶曝背眠醉耳猶嫌山鳥聒¶
夢魂終日上高天¶
一枕雙壺意浩然狂歌酒盡即高眠吾身久與時相棄¶
好逐君歸作二仙¶
　　又　　　　　　　　　　　　晁端彥¶
人生有出處兩事固希全達則都廊廟致君堯舜前聲¶
名喧宇宙指顧生雲烟不然早晦隠縱意樂當年第一¶
<pb:KR2k0023_WYG_029-14b>¶
莫如醉第二莫如眠無晦水鄉士子瞻稱其賢埋照不¶
干世作亭臨清泉歡來即痛飲酣謼竟長筵陶陶非假¶
寐冺絶平生緣盡得杯中趣常為枕上仙影從明月照¶
名任清風傳願君遂此志其樂更相先醉無三日醒飲¶
盡百斛船境界如古莽魂夢遊鈞天莫學不佞者狥祿¶
遭纒牽進無濟世志退無負郭田獨醒少意緒寡睡多¶
煩煎風波驚性命鞍馬積胝胼未得立籬下應難卧甕¶
邊區區為寡仕短詠愧非妍¶
<pb:KR2k0023_WYG_029-15a>¶
　　又　　　　　　　　　　　　晁端禀¶
吏部甕間眠先生窻下卧夜偷綠醑飲晝喜清風過人¶
為清風快於酒擺落煩襟洗塵垢吾知醉寢勝閒睡可¶
以寄天真兮㤀世累溝瀆超江漢幕席視天地蝴蝶不¶
知緣變化黄粱未熟虚營利從來閒處得閒樂何者功¶
成與名遂隴西夫子稱世賢世家自是酒中仙作亭占¶
得松陵地東坡名之為醉眠醉後眠兮眠復醉頥養鄒¶
軻浩然氣賢人為濁聖人清昏昏夢寐都㤀形花影滿¶
<pb:KR2k0023_WYG_029-15b>¶
身猶未覺竹風吹面不知醒憶昔樂天貪醉吟吟哦未¶
免勞其心不如醉睡了無事其樂陶陶得趣深我身走¶
塵埃羈鞅殊未息有所思兮在高軒欲徃從之路艱塞¶
無緣一榻同醉眠空禿千毫揮醉筆¶
　　又　　　　　　　　　　　　闗景山¶
杜老顛狂尋酒伴經旬只走出空牀輸君縱飲還高卧¶
長有生涯作醉鄉¶
貧饒北海杯中物靜勝長安市上眠滿地春風吹不醒¶
<pb:KR2k0023_WYG_029-16a>¶
功成合以酒為仙¶
　　又　　　　　　　　　　　　楊　蟠¶
江花可醉草堪眠細想人間底處便客散樽空欲歸去¶
此身還被月留連¶
江上聊遊我未能羨君長醉卧高亭不因鶴唳破殘夢¶
還有凉風吹酒醒¶
清簟疎簾一醉身寂寥不稱咏詩人春風亦有憐才意¶
故擺殘花作繡茵¶
<pb:KR2k0023_WYG_029-16b>¶
　　又¶
嘗聞李謫仙飲酒興無盡醉來卧空山天地即衾枕當¶
時放迹遊流俗不可近君今外形骸與世不拘窘寸心¶
合處曠萬事一以冺開亭向幽圃朝夕事醉寢茅簷落¶
日欲醒時起對嬋娟拂瑤軫¶
　¶
　¶
　至元嘉禾志卷二十九¶
